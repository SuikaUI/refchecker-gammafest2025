İslâm Araştırmaları Dergisi
ﻣﺟﻠﺔ ﻟﻠﺑﺣوث اﻹﺳﻼﻣﯾﺔ
Journal of Islamic Studies
Yıl | Year: 4 – Sayı |Issue: 7 – 2021 Nisan |2021 April
İLAHİYAT FAKÜLTELERİ
Rumeli İslâm Araştırmaları Dergisi, Yıl | Year: 4 – Sayı |Issue: 7 – 2021 Nisan |2021 April
BLOOM TAKSONOMİSİNİN GÖZDEN GEÇİRİLMESİ: GENEL BİR
DEĞERLENDİRME
A Revision of Bloom’s Taxonomy: An Overview
David R. Krathwohl
Prof. Dr., School of Education at Syracuse University
Çeviren/Translated: Hasan Sabri ÇELİKTAŞ
Dr. Öğr. Üyesi, Tekirdağ Namık Kemal Üniversitesi
İlahiyat Fakültesi, Felsefe ve Din Bilimleri Anabilim Dalı
Dr., Tekirdag Namık Kemal University Faculty of Theology,
Department of Philosophy and Religious Studies
 
ORCID ID: 0000-0001-5404-4824
Makale Bilgisi | Article Information
Makale Türü / Article Type: Tercüme Makale / Research Article
Geliş Tarihi / Date Received: 23 Şubat 2020 / 23 February 2020
Kabul Tarihi / Date Accepted: 21 Mart 2021 / 21 March 2021
Yayın Tarihi / Date Published: 30 Nisan /30 April 2021
Yayın Sezonu / Publishing Date Season: Nisan / April
Atıf / Citation: Krathwohl, David R. “Bloom Taksonomisinin Gözden Geçirilmesi: Genel Bir
Değerlendirme”. Çev. Hasan Sabri Çeliktaş. Rumeli İslam Araştırmaları Dergisi 7 : 288-297.
İntihal: Bu makale, iThenticate yazılımınca taranmıştır. İntihal tespit edilmemiştir.
Plagiarism: This article has been scanned by iThenticate. No plagiarism detected.
web: 
mail to: 
Copyright © Published by Tekirdağ Namık Kemal Üniversitesi, İlahiyat Fakültesi / Tekirdag
Namık Kemal University, Faculty of Theology, Tekirdag, 59100 Turkey.
Bütün hakları saklıdır. / All right reserved.
RUMELİ İslâm Araştırmaları Dergisi
Journal of Islamic Studies ﻣﺟﻠﺔ روم اﯾﻠﻰ ﻟﻠﺑﺣوث اﻹﺳﻼﻣﯾﺔ
ISSN: 2564-7903
Rumeli İslâm Araştırmaları Dergisi, Yıl | Year: 4 – Sayı |Issue: 7 – 2021 Nisan |2021 April: 288-297.
Rumeli İslâm Araştırmaları Dergisi, Yıl | Year: 4 – Sayı |Issue: 7 – 2021 Nisan |2021 April
Bloom Taksonomisinin Gözden Geçirilmesi: Genel Bir Değerlendirme| David R. KRATHWOHL
BLOOM TAKSONOMİSİNİN GÖZDEN GEÇİRİLMESİ: GENEL BİR
DEĞERLENDİRME¨
Eğitimsel Hedeflerin Taksonomisi, öğretimin bir sonucu olarak öğrencilerin
öğrenmesini istediğimiz veya beklediğimiz açıklamaların sınıflandırılması için bir taslaktır.
Taslak, her biri aynı eğitimsel hedefi ölçen madde öbekleri oluşturmak için çeşitli
üniversitelerdeki öğretim üyeleri arasında sınav maddelerinin değişimini kolaylaştırmanın bir
vesilesi olarak tasarlanmıştır. O zamanlar Chicago Üniversitesi Sınav Kurulu Muavini olan
Benjamin S. Bloom, yıllık kapsamlı sınavların hazırlanmasının iş yükünü azaltacağını umarak
bu fikri başlattı. Çabasına yardımcı olmak için, Amerika Birleşik Devletleri’nin dört bir
yanından aynı problemle defalarca karşılaşan ölçme uzmanlarından bir grubu görevlendirdi.
Bu grup ilerlemeyi mütalaa etmek, gözden geçirmeler yapmak ve sonraki adımları planlamak
üzere 1949’dan itibaren yılda yaklaşık iki kez toplandı. Grubun nihai taslağı şu başlık altında
1956’da yayımlandı: Taxonomy of Educational Objectives: The Classification of Educational Goals.
Handbook I: Cognitive Domain1 [Eğitimsel Hedeflerin Taksonomisi: Eğitimsel Amaçların
Sınıflandırılması. Klavuz I: Bilişsel Alan].2 Bundan sonra bu, orijinal Taksonomi olarak anılmıştır.
Theory Into Practice’in bu sayısının konusu olan bu taslağın gözden geçirilmişi, 45 yıl sonra
hemen hemen aynı şekilde geliştirildi.3 Bundan sonra bu, gözden geçirilmiş Taksonomi diye
anılmıştır.4
Bloom, orijinal Taksonomi’yi bir ölçüm aracından daha fazlası olarak görüyordu. O,
Taksonomi’nin şunlarda rol oynayabileceğine inandı:
Sınıf seviyeleri, konu ve kişiler arasındaki iletişimi kolaylaştırmak için öğretimin
amaçları hakkındaki ortak dilde;
Belirli bir ders ya da müfredat için, şu anki mevcut ulusal, vilayet ve mahalli
ölçütlerde bulunanlar gibi eğitim hedeflerinin özel anlamını belirlemenin
temelinde;
Bir ünite, ders ya da müfredat üzerindeki eğitimsel hedeflerin, etkinliklerin ve
değerlendirmelerin uyumunu belirlemenin araçlarında ve
Herhangi belirli bir eğitim plan ya da müfredatının sınırlı genişliğine ve
derinliğinin karşılaştırılabilmesine dayalı eğitimsel imkânların çeşitliliğinin toplu
görünümünde.
Orijinal Taksonomi
Orijinal Taksonomi, bilişsel alana ait altı ana kategorinin her birisi için dikkatli bir
şekilde geliştirilen tanımlar getirdi. Kategoriler; bilgi, kavrama (anlama), uygulama, analiz, sentez
ve değerlendirmedir.5 Uygulama hâriç olmak üzere bunların her biri alt kategorilere ayrıldı.
Orijinal Taksonomi’nin tam yapısı Tablo 1’de gösterilmektedir.
¨ Çeviri makalenin orjinali: David R. Krathwohl, “A Revision of Bloom’s Taxonomy: An Overview”, Theory and
Practice 41/4 : 212-218. Çeviride tarafımızca eklenen hususlar [ ] işaretleri arasında belirtilmiştir.
1 B.S. Bloom, v.dğr., Taxonomy of educational objectives: The classification of educational goals. Handbook 1: Cognitive
domain .
2 The Taxonomy of Educational Objectives: Handbook II, The Affective Domain [Eğitimsel Hedeflerin Taksonomisi: Klavuz II,
Duyuşsal Alan] daha sonra basıldı . Psikomotor alan için bir taksonomi kaynak
grup tarafından hiç açıklanmadı, ancak bir kısmı Simpson , Dave ve Harrow tarafından
yayımlandı.
3 L.W. Anderson, ve diğerleri. A taxonomy for learning, teaching, and assessing: A revision of Bloom’s Taxonomy of
Educational Objectives (Complete edition) .
4 Yenilenmiş Taksonomi’nin hem ciltli tam baskısı hem de karton kapak özeti yayımlandı. Özete şu bölümler dâhil
edilmedi: 15, Taksonominin Alternatif Taslaklarla İlişkisi; 16, Taksonominin Yapısının Deneysel Çalışmaları; 17,
Çözülmemiş Problemler; ve Ek C, Bölüm 15’deki Metaanalizde Kullanılan Veriler.
5 Orijinal Taksonomi’de görünen terimler baş harfleri büyük eğik yazıyla görünmektedir; gözden geçirilmiş
Taksonomideki terimlere bu tanımlamada kalın harfler eklendi.
Rumeli İslâm Araştırmaları Dergisi, Yıl | Year: 4 – Sayı |Issue: 7 – 2021 Nisan |2021 April
Bloom Taksonomisinin Gözden Geçirilmesi: Genel Bir Değerlendirme| David R. KRATHWOHL
Kategoriler, basit olandan bileşiğe ve somut olandan soyuta düzenlendi. Ayrıca,
orijinal Taksonomi’nin birikimli bir hiyerarşiyi temsil ettiği kabul edildi; yani her basit
kategorinin yeterliği bir sonraki daha karışık olanın yeterliği için bir ön şarttı.
Tablo 1: Orijinal Taksonomi’nin Yapısı
1.10 Özelliklerin bilgisi
1.11 Terminoloji bilgisi
1.12 Özel durumların bilgisi
1.20 Özelliklerle ilgili araçların ve yolların bilgisi
1.21 Teamüllerin [sözleşmeler, toplumda kabul gören kurallar] bilgisi
1.22 Yönelimlerin ve sıralamaların bilgisi
1.23 Sınıflandırmaların ve kategorilerin bilgisi
1.24 Ölçütlerin bilgisi
1.25 Yöntem bilgisi
1.30 Bir alandaki evrensellerin (tümellerin) ve soyutlamaların bilgisi
1.31 İlkelerin ve genellemelerin bilgisi
1.32 Kuramların ve yapıların bilgisi
2.0 Kavrama (Anlama)
2.1 Aktarma (Çevirme)
2.2 Açıklama (Yorumlama)
2.3 Çıkarım (Kestirim)
3.0 Uygulama
4.0 Analiz
4.1 Unsurların (Ögelerin) analizi
4.2 Bağlantıların (İlişkilerin) analizi
4.3 Örgütsel ilkelerin analizi
5.0 Sentez
5.1 Özgün bir bağlantının üretimi
5.2 Bir plan ya da tasarlanan işlemler setinin üretimi
5.3 Soyut bir bağlantılar seti türetme
6.0 Değerlendirme
6.1 İç delile göre değerlendirme
6.2 Dış ölçütlere göre hüküm verme
Taksonomi kavramı tanıtıldığı zamanlarda bir eğitim kavramı olarak bilinir değildi.
Potansiyel kullanıcılar onun ne anlama geldiğini anlamadılar, bu sebeple ilk başta orijinal
Taksonomi’ye çok az ilgi gösterildi. Ancak okurlar onun potansiyelini gördükçe, taslak geniş
bir şekilde tanınır oldu ve alıntılandı, zamanla 22 dile çevrildi.
Orijinal Taksonomi’nin en sık kullanımlarından biri, kategoriler yelpazesindeki
maddelerin ve hedeflerin kapsamını ya da kapsam eksikliğini göstermek için test maddelerini
ve müfredat hedeflerini sınıflandırmaktı. Bu analizler neredeyse her seferinde, Bilgi
kategorisine dâhil olan hedeflere, bilginin sadece hatırlanmasını ya da tanınmasını gerektiren
hedeflere yoğun bir vurguyu göstermiştir. Ancak bunlar, genellikle eğitimin önemli amaçları
olarak kabul edilen Kavramadan Senteze kadar olan kategorilerde sınıflandırılabilen bilginin
kullanımını ve anlaşılmasını içeren hedeflerdir. Bu sebeple bu tür analizler, testlerin ve
müfredatın daha karmaşık kategorilerde sınıflandırılan hedeflere doğru tekrar tekrar
taşınması için bir temel sağlamıştır.
Bir Boyuttan İki Boyuta
Öğretimin neticesi olarak arzu edilen öğrenme çıktılarını tarif eden hedefler;
çoğunlukla a. bazı konu içeriğini ve b. o içerikle veya o içeriğe ne yapılacağını ifade
etmektedir. Dolayısıyla hedef cümleleri genellikle bir isim ya da isim öbeğinden (tamlama) –
Rumeli İslâm Araştırmaları Dergisi, Yıl | Year: 4 – Sayı |Issue: 7 – 2021 Nisan |2021 April
Bloom Taksonomisinin Gözden Geçirilmesi: Genel Bir Değerlendirme| David R. KRATHWOHL
konu içeriği- ve bir fiil ya da fiil öbeğinden (deyim) –bilişsel süreç(ler)- oluşmaktadır. Örneğin
müteakip hedefi düşünün: Öğrenci ekonomideki arz talep kanununu hatırlayabilecektir.
“Öğrenci yapabilecek” (ya da “Öğrenen yapacak” veya benzer bir ifade), bütün hedefler için
yaygındır, çünkü bir hedef, öğrencilerin öğrenmesi gereken şeyleri tanımlamaktadır. Hedef
cümleleri “Öğrenci yapabilecek” ifadesini genellikle dâhil etmiyor, sadece tek bölümü
belirtiyor (örneğin “Ekonominin arz talep kanununu hatırlayın.”). Bu formda “arz talep
kanunu”nun isim öbeği ve “hatırlar”ın da fiil olduğu aşikârdır.
Orijinal Taksonomi’deki Bilgi kategorisi, isim ve fiil yönlerinin ikisini de içermektedir.
İsim ya da konu yönü Bilgi’nin kapsamlı alt kategorilerinde belirtildi. Fiil yönü, öğrencinin
bilgiyi tanıyabilmesi ve hatırlayabilmesi beklendiğinden Bilgi için verilen tanıma dâhil edildi.
Bu, tabiatında ikili olan ve bu yüzden öteki Taksonomik kategorilerden farklılık arz eden Bilgi
kategorisi değerindeki taslağa tek boyutluluk getirdi. Bu gariplik, Bilişsel Süreç boyutunun
temelini oluşturan fiil formu ve Bilgi boyutunun temelini sağlayan isim, ayrı boyutlar
oluşturmak için bu iki yön, isim ve fiil şeklinde ayrılarak gözden geçirilmiş Taksonomi’de
ortadan kaldırıldı.
Bilgi Boyutu
Orijinaldeki gibi gözden geçirilmiş Taksonomi’nin bilgi kategorileri de konu hatlarına
tekabül eder. Bununla birlikte yeni Bilgi boyutu üç yerine dört ana kategori içerir. Bunların
üçü, orijinal taslaktaki Bilgi alt kategorilerinin özünü kapsar. Ancak bunlar, terminolojiyi
kullanmak ve orijinal taslağın planlanmasından itibaren gelişen bilişsel psikolojinin
farklılıklarını tanımak için yeniden düzenlenmiştir. Dördüncü ve yeni bir kategori olan
Üstbilişsel Bilgi, orijinal şemanın geliştirildiği zamanda geniş bir şekilde bilinmeyen bir
ayırım sağlar. Üstbilişsel Bilgi, genelde idrak hakkındaki bilgiyi olduğu kadar kişinin kendini
idraki hakkındaki bilgiyi ve farkındalığı da içermektedir (Pintrich, bu konu). Araştırmacılar,
öğrencilerin üstbilişsel etkinliklerden haberdar edilmelerinin önemini göstermeye devam
ettikçe ve daha sonra bu bilgiyi düşünme ve çalışma yollarını uygun bir şekilde aktarmak için
kullanmayı sürdürdükçe bunun önemi giderek artmaktadır. Tablo 2’de alt kategorileriyle
birlikte dört kategori gösterilmiştir.
Bilişsel Süreç Boyutu
Kategorilerin orijinal sayısı olan altı, önemli değişikliklerle birlikte muhafaza edildi.
Üç kategori yeniden isimlendirildi, ikisinin sırası değiştirildi ve muhafaza edilen bu kategori
isimleri, hedeflerde kullanılan şekle uygun olması için fiil kalıbına dönüştürüldü.
Orijinal Bilgi kategorisinin fiil yönü altı ana kategorinin ilki olduğu için korundu, ancak
Hatırlama olarak yeniden isimlendirildi. Kavrama, öğretmenlerin çalışmaları hakkında
konuşurken yararlandığı terimlerin kullanımındaki kategori etiketlerinin seçimine yönelik bir
ölçüt olduğu için yeniden isimlendirildi. Anlama, hedeflerde yaygın kullanılan bir terim
olması hasebiyle, onun içine alınmaması orijinal Taksonomi’nin yaygın bir eleştirisiydi.
Aslında orijinal grup bunu kullanmayı düşündü, ancak öğretmenlerin Kavramadan Senteze
kadar her şeyi kastederek öğrencilerin “gerçekten” anlamalarını istediklerini söylediklerinde
ortaya çıkan ilave değerlendirmeden sonra bu fikri bıraktı. Ancak, gözden geçirmeyi yapan
yazarlara burası, kavramanın yaygın eşanlamlısı olan anlama kullanımı popüler olduğu için
benzer göründü. Bu yüzden orijinal kategorinin ikincisi olan Kavrama (Comprehension),
Anlama (Understand) olarak yeniden isimlendirildi.6
Tablo 2: Gözden Geçirilmiş Taksonomi’nin Bilgi Boyutunun Yapısı
A. Olgusal Bilgi: Öğrencilerin bir öğretiyi tanımak ya da ondaki problemleri
6 Problem çözme ve eleştirel düşünme, öğretmenler tarafından yaygın olarak kullanılan ve ayrıca gözden
geçirmede dâhil edilmesi düşünülen diğer iki kavramdır. Ancak anlamadan farklı olarak burada, tek bir kategoride
eşleştirilebilecek yaygın kullanımı yok gibi göründü. Bu sebeple Taksonomi’de kategorize edebilmek için problem
çözme ve eleştirel düşünmenin istenilen özel anlamının kullanıldıkları bağlamdan belirlenmesi gerekir.
Bloom Taksonomisinin Gözden Geçirilmesi: Genel Bir Değerlendirme| David R. KRATHWOHL
Rumeli İslâm Araştırmaları Dergisi, Yıl | Year: 4 – Sayı |Issue: 7 – 2021 Nisan |2021 April
çözmek için bilmesi gereken temel unsurlar (ilkeler).
Aa. Terminoloji bilgisi
Ab. Belirli detayların ve unsurların bilgisi
B. Kavramsal Bilgi: Daha büyük bir yapı içindeki temel unsurlar arasındaki
karşılıklı ilişkilerin birlikte çalışmasını sağlar.
Ba. Kategorilerin ve sınıflandırmaların bilgisi
Bb. Genellemelerin ve ilkelerin bilgisi
Bc. Teori, model ve yapıların bilgisi
C. Yöntemsel Bilgi: Bir iş ne şekilde yapılır; araştırma yöntemleri ve yeteneklerin,
algoritmaların (işlemlerin), tekniklerin ve yöntemlerin kullanım ölçüsü.
Ca. Konuya özgü becerilerin ve algoritmaların (işlemlerin) bilgisi
Cb. Konuya has teknik ve metotların bilgisi
Cc. Uygun yöntemlerin hangi vakit kullanılacağını tespit için
ölçütlerin bilgisi
D. Üstbilişsel Bilgi: Kişinin genelde kendi idrâkini anlaması ve farkındalığı gibi
bilişsel bilgi.
Da. Taktiksel (stratejik) bilgi
Db. Bağlamsal ve duruma dayalı uygun bilgiyi kapsayan bilişsel
görevler hakkında bilgi
Dc. Özbenlik bilgisi
Uygulama, Analiz ve Değerlendirme ancak fiil formlarındaki Uygulamak, Analiz etmek
ve Değerlendirmek şeklinde tutuldu. Sentez, Değerlendirme ile değiştirildi ve Oluşturma
(Create) şeklinde yeniden isimlendirildi. Orijinal alt kategorilerin hepsi isim fiillerle (ulaçlarla)
yer değiştirdi ve “bilişsel süreçler” şeklinde isimlendirildi. Bu değişimlerle birlikte Bilişsel
Süreç boyutunun kategorileri ve alt kategorileri –bilişsel süreçler- Tablo 3’te gösterildi.
Altı ana kategoriye, Orijinal Taksonomi’deki alt kategorilere göre daha fazla dikkat
gösterilmişken, gözden geçirilmiş taksonomide, altı bilişsel süreç kategorisindeki 19 belirli
bilişsel süreç ana vurguyu almıştır. Aslında gözden geçirilmişin altı ana kategorisinin doğası,
belirli bilişsel süreçlere verilen açıklamalarda net bir şekilde ortaya çıkmıştır. Bu süreçler
karşılıklı olarak her kategorinin genişliğini ve derinliğini betimler.
Orijinal Taksonomi gibi gözden geçirilmişi de Bilişsel Süreç boyutunun altı ana
kategorisinin kendi karışıklığında farklı olduğuna inanılması bakımından bir hiyerarşidir;
hatırlamak, anlamaktan daha az karışıktır ki o da uygulamaktan daha az karışıktır ve benzeri.
Bununla beraber gözden geçirilmiş taksonomi, öğretmen kullanım şekline daha çok önem
verdiği için katı bir hiyerarşi gereksinimi, kategorilerin birbiriyle örtüşmesine müsaade
edilerek rahatlatıldı. Bu, Anlamak kategorisinin durumunda gayet açık bir şekilde gösterildi.
Onun kapsamının büyük ölçüde orijinal taslaktaki Kavrama üzerinden genişletilmesi sebebiyle
Anlamak’la ilgili bir takım bilişsel süreçler (örneğin Açıklama), Uygulamak (örneğin Yürütme)
ile ilgili bilişsel süreçlerin en az birisinden bilişsel yönden daha karışıktır. Bununla birlikte
şayet biri, karmaşıklığına hükmedilmiş bir ölçekteki altı ana kategorinin her birisini “merkez
noktaya” yerleştirirse, muhtemelen onlar basit olandan karmaşık olana doğru bir ölçek formu
oluşturacaklardır. Bu bağlamda Bilişsel Süreç boyutu bir hiyerarşidir ve büyük ihtimalle bu
orijinal Taksonomi’deki gibi deneysel bulgular bakımından desteklenmiş olacaktır.7
Taksonomi Tablosu
Gözden geçirilmiş Taksonomi’de herhangi bir hedefin iki boyutta temsil edileceği
gerçeği, doğrudan doğruya iki boyutlu bir tablo yapma olasılığını meydana çıkardı ki biz onu
Taksonomi Tablosu olarak isimlendirdik. Bilgi boyutu, tablonun dikey eksenini
7 Bkz. Anderson, v.dğr. A taxonomy for learning, teaching, and assessing: A revision of Bloom’s Taxonomy of Educational
Objectives, 16. Bölüm.
Rumeli İslâm Araştırmaları Dergisi, Yıl | Year: 4 – Sayı |Issue: 7 – 2021 Nisan |2021 April
Bloom Taksonomisinin Gözden Geçirilmesi: Genel Bir Değerlendirme| David R. KRATHWOHL
şekillendirirken Bilişsel Süreç boyutu, yatay ekseni şekillendirecektir. Bilişsel Süreç ve Bilgi
kategorilerinin kesişim yerleri hücreleri oluşturacaktır. Netice itibarıyla herhangi bir hedef,
Taksonomi Tablosu’nda, isim(ler) ya da tamlamayı(ları) kategorize etmeye uygun
satırın(ların) ve fiili(leri) kategorize etmeye uygun sütunun(ların) kesişim yerine tekabül eden
bir ya da daha fazla hücrede sınıflandırılabilir. Hedeflerin bu yerleştirmesinin nasıl yapıldığını
görmek üzere 12. Sınıf için Minnesota Eyalet Dil Sanatları Standartları’ndan uyarlanmış
aşağıdaki örneği düşünün:
Bir öğrenci; fikirlerin, konuların ya da temaların ilişkilerini ve örneklerini çözümleyen
orijinal kompozisyonlar yazarak akademik amaçların ve görevlerin bir çeşidi için grameri, dil
tekniklerini ve diğer İngilizce yazılı geleneksel standartları kullanarak yazma kabiliyetini
gösterecektir.8
Tablo 3: Gözden Geçirilmiş Taksonomi’nin Bilişsel Süreç Boyutu’nun Yapısı
1.0 Hatırlamak: Uzun süreli hafızadan konu ile ilgili bilgiyi bulup getirmek.
1.1. Tanıma
1.2. Anımsama
2.0 Anlamak: Sözel, yazılı ve şekilli iletişimi içeren öğretici mesajların manasını
belirlemek.
2.1 Yorumlama
2.2 Örneklendirme
2.3 Sınıflandırma
2.4 Özetleme
2.5 Sonuç çıkarma
2.6 Karşılaştırma
2.7 Açıklama
3.0 Uygulamak: Verilen durumda bir işlemi kullanmak ya da yürütmek.
3.1 Yürütme/işletme
3.2 Yerine getirme/tamamlama
4.0 Analiz etmek: Maddeyi unsurlarına ayırmak ve unsurların birbirleriyle ve genel
bir yapı veya hedefle ne şekilde ilişkili olduğunu belirlemek.
4.1 Ayırt etme
4.2 Düzenleme/örgütleme
4.3 Dayandırma/ilişkilendirme
5.0 Değerlendirmek: Ölçüt ya da modellere dayanarak hükümler vermek.
5.1 İnceleme/kıyas yapma
5.2 Eleştirme
6.0 Oluşturma: Özgün, tutarlı bir bütün veya orijinal ürün yapmak amacıyla unsurları
bir yere getirmek.
6.1 Meydana getirme
6.2 Tasarlama
6.3 Üretme
Biz, standardı (yani hedefi) basitleştirerek belirli kısımları özellikle “dil bilgisi, dil
teknikleri ve akademik amaçların ve durumların bir çeşidi için İngilizce yazım ölçüsünün
diğer kurallarını kullanma” gibi sınırlamaları dikkate almadan başlıyoruz. (Bunlardan bazıları
eğer doğru bir şekilde yapılmazsa öğrencinin kompozisyonuna düşük bir not verilmesine
neden olacak puanlama boyutlarını belirtmektedir.) Bu sınırlamaları hesaba katmamak bizi
8 State of Minnesota. . State educational standards coupled to lesson plans and resources: Language Arts,
High standards : Grade 12: Writing-Unit: Description, Academic. Retrieved April 20, 2001, from
 
Rumeli İslâm Araştırmaları Dergisi, Yıl | Year: 4 – Sayı |Issue: 7 – 2021 Nisan |2021 April
Bloom Taksonomisinin Gözden Geçirilmesi: Genel Bir Değerlendirme| David R. KRATHWOHL
şunlarla karşı karşıya bırakır:
Fikirlerin, konuların ya da temaların ilişkilerini ve yapılarını analiz eden orijinal
kompozisyonlar yazın.
Hedefin Bilgi boyutuna yerleştirilmesi “Fikirlerin, konuların ya da temaların
ilişkilerini ve yapılarını.” tamlamasının dikkate alınmasını gerektirmektedir. “Yapılar ve
ilişkiler” B. Kavramsal Bilgi’yle ilgilidir. Bunun için B. Kavramsal Bilgi’nin bir benzeri olarak
isim bileşenini tasnif edeceğiz. Bilişsel Süreç boyutuna hedefin yerleştirilmesiyle ilgili olarak
iki fiilin varlığını not ederiz: yazmak ve analiz etmek. Kompozisyonlar yazma, Üretme’yi
gerektirmekte ve böylece biz 6. Oluşturma’nın bir örneği olarak sınıflandıracağız. Analiz tabii
ki de 4. Analiz’in bir örneği olacaktır. Bilişsel süreç kategorisinin her ikisi, büyük ihtimalle
(öğrencilerden oluşturma yapmadan evvel analiz etmeleri beklenmesi) ile ilgili olması
hasebiyle bu hedefi biz Taksonomi Tablosu’nun hücrelerinden ikisine yerleştiririz: B4, Analiz
Kavramsal Bilgi ve B6, Oluşturma [temel alınarak] Kavramsal Bilgi (bakınız Şekil 1). Biz,
oluşturmanın kendisinin kavramsal bilgi olmadığını göstermek için köşeli parantezi [temel
alır] kullanıyoruz; daha doğrusu bu durumda oluşturma, öncelikle kavramsal bilgiye
dayanmaktadır.
Bilgi Boyutu
Bilişsel Süreç Boyutu
Değerlendi
A. Olgusal
B. Kavramsal
C. İşlemsel
D. Üstbilişsel
Şekil 1: Minnesota Eyalet Dil Sanatları Standartları’nın 12. Sınıfa göre Taksonomi
Tablosu’nda yerleştirilmesi.
Taksonomi Tablosu’nu kullanarak bir dersin ya da ünitenin hedeflerinin analizi, diğer
şeylerin yanında, daha karmaşık bilginin çeşitlerinin ve bilişsel süreçlerin hangi boyutta dâhil
edildiğine ilişkin bir gösterge sağlar. Anlamak’tan Oluşturma’ya doğru genellikle hedefler,
eğitimin en mühim çıktıları olarak düşünüldüğü için onların dâhil edilmesi ya da noksanlığı
Taksonomi Tablosu’ndan kolaylıkla görülür.
Senaryolardan birinden şu örneği düşünün ki bir öğretmen olan Bayan Gwendolyn
Airasian gözden geçirilmiş Taksonomi biriminde, Bağımsızlık Savaşı Öncesi sömürge tarihini
güçlü bir yazma görevi ile bütünleştirdiği bir sınıf ünitesini tasvir eder. Bayan Airasian dört
belirli hedef listeler. O, öğrencilerinden şunları ister:
1. Meclis Faaliyetleri’nin belirli bölümlerini hatırlayın (örneğin Şeker, Bandrol ve
Townshend Faaliyetleri);
2. Meclis Faaliyetleri’nin sonuçlarını farklı sömürge grupları için açıklayın;
3. Bir sömürge karakteri ya da grubu seçin ve onun/onların Faaliyetler üzerindeki
konumunu belirten ikna edici bir makale yazın (makale, sınıfta özellikle öğretilmeyen ya da
ele alınmayan en az bir yardımcı gerekçeyi kapsamalıdır) ve
Bloom Taksonomisinin Gözden Geçirilmesi: Genel Bir Değerlendirme| David R. KRATHWOHL
Rumeli İslâm Araştırmaları Dergisi, Yıl | Year: 4 – Sayı |Issue: 7 – 2021 Nisan |2021 April
4. Makaleyi kendi kendinize ve akranlar arası düzenleyin.
İlk hedefin sınıflandırması 1. Hatırlamak, açık bir şekilde bilişsel süreçtir ve “Meclis
Faaliyetleri’nin belirli bir bölümü”, A. Olgusal Bilgi alt kategorisi Ab. Belirli detayların ve
unsurların bilgisi’dir. Böylece bu hedef A1 hücresine yerleştirilir.9 İkinci hedefin fiili
“Açıklayın”, 2. Anlamak’ın altındaki yedinci bilişsel süreç olan 2.7. Açıklama’dır. Öğrencinin
“Meclis Faaliyetleri’nin sonuçlarını” açıklaması istendiği için “sonuçlar”ın Faaliyetler’in
sonraki etkileri hakkındaki yaygın ifadeleri işaret ettiği ve Bc. Teori, model ve yapıların
bilgisi’ne en yakın olduğu anlamı çıkarılabilir. O zaman bilgi türü B. Kavramsal Bilgi
olacaktır. Bu hedef B2 hücresinde sınıflandırılır.
Üçüncü hedefteki anahtar fiil “yazma”dır. Yukarıda ele alınan Minnesota Eyalet
standardının tasnifi gibi yazma, 6. Oluşturma içindeki bir süreç olan 6.3. Üretme’dir.
“Onun/onların Faaliyetler üzerindeki konumu”nu tanımlamak için A. Olgusal Bilgi ve B.
Kavramsal Bilgi’nin bağdaştırılması gerekecek, dolayısıyla bu hedef iki hücrede
sınıflandırılacak: A6 ve B6. Nihayet dördüncü hedef “kendi kendine düzenle” ve “yaşıtlar
arası düzenle” fiillerini içerir. Düzenleme, değerlendirmenin bir türüdür, bu sebeple ilgili
süreç 5. Değerlendirme’dir. Değerlendirme süreci, B. Kavramsal Bilgi olarak sınıflandırılan
ölçütü içerecek, dolayısıyla dördüncü hedef B5 hücresine dizilecektir. Şekil 2’de bu ünitenin
hedefleri için tamamlanan Taksonomi Tablosu gösterilmiştir.
Bilgi Boyutu
Bilişsel Süreç Boyutu
Değerlendi
A. Olgusal
B. Kavramsal
C. İşlemsel
Üstbilişsel
Şekil 2: Bayan Airasian’ın güçlü bir yazma görevi ile bütünleştirdiği Bağımsızlık
Savaşı Öncesi sömürge tarihi ünitesinin bir Taksonomi Tablosu’nda sınıflandırılışı.
Tablodan bir kişi, daha karmaşık kategorilerin hangi kapsamda temsil edildiğini hızlı
bir şekilde görsel olarak belirleyebilir. Bu açıdan Bayan Airasian’ın ünitesi gerçekten
faydalıdır. Yalnızca tek hedef Hatırlamak kategorisiyle alakalıdır; diğerleri çoğunlukla daha
önemli ve eğitimin kalıcı ürünleri-daha karmaşık olanları olarak kabul edilen bilişsel süreçleri
içerir. Taksonomi Tablosu, içerdiği şeyleri göstermesine ek olarak, bulunması gereken ancak
olmayan şeyleri de meydana çıkarmaktadır. Böylece Şekil 2’de alttaki iki satır boşluğu, dâhil
edilebilecek yöntemsel ya da üst bilişsel bilgi hedeflerinin olup olmadığına dair soruları ortaya
çıkarır. Örneğin, öğretmenin öğrencilere açık bir şekilde öğretebileceği düzenlemede takip
etmek için yöntemler var mı? Bundan farklı olarak kişinin sahip olduğu yazımda yaygın
hataların çeşitleri ve onları düzeltmenin tercih edilen yollarının bilgisi, vurgulanabilecek
kendi kendine düzenlemenin önemli bir üst bilişsel çıktısı mıdır? Taksonomi Tablosu’yla
9 Sütunları ve satırları düzenlemek için alt kategoriler kullanabilir; ancak basitlik adına örnekler sadece ana
kategorileri kullanmıştır.
Rumeli İslâm Araştırmaları Dergisi, Yıl | Year: 4 – Sayı |Issue: 7 – 2021 Nisan |2021 April
Bloom Taksonomisinin Gözden Geçirilmesi: Genel Bir Değerlendirme| David R. KRATHWOHL
sunulan imkânların genel görünüşü kişinin boş alanları görmesine ve kaçırılan öğretim
fırsatlarını düşünmesine vesile olur.
Taksonomi Tablosu ayrıca hem hedeflere ulaşmak için yararlanılan eğitici ve öğretici
faaliyetleri hem de hedeflerin öğrenciler tarafından ne kadar iyi öğrenildiğini belirlemek için
kullanılan değerlendirmeleri sınıflandırmak için kullanılabilir. Bu amaçlar için Taksonomi
Tablosu’nun kullanımı, gözden geçirilmiş Taksonomi kitabında yer alan altı senaryoda
açıklandı ve gösterildi.10 Bu yayının son iki yazısında, Airasian daha ayrıntılı şekilde
değerlendirmeyi ele almakta; Anderson ise dizilişi açıklayıp göstermektedir.
Eğitimsel Hedeflerin Taksonomisi, eğitimsel amaçları, hedefleri ve nihayetinde
ölçütleri sınıflandırmak için bir taslaktır. O, kategorilerden birinde sınıflandırılmış hedefler
için ortak anlaşılan bir mana veren ve böylece bağlantıyı geliştiren örgütsel bir yapı sağlar.
Orijinal Taksonomi, hemen hemen tümü alt kategorileriyle birlikte altı kategoriden meydana
gelmekteydi. Onlar hiyerarşik, birikimli bir yapıda düzenlendi; sonraki daha karmaşık
becerinin ya da kabiliyetin başarılması, öncekinin kazanımını gerektirdi. Orijinal Taksonomi
kitabı, her kategori için sağlanan (büyük ölçüde çoktan seçmeli) birçok test maddesi örneğiyle
öğrenmenin değerlendirilmesini vurguladı.
Bizim orijinal Taksonomi’yi gözden geçirmemiz iki boyutlu bir yapıdır: Bilgi ve Bilişsel
Süreçler. İlki, orijinal Bilgi kategorisinin alt kategorilerine daha çok benzemektedir. İkincisi,
Bilgi kategorisi Hatırlamak diye isimlendirilerek; Kavrama kategorisi Anlamak diye
isimlendirilerek; Sentez, Oluşturmak şeklinde yeniden isimlendirilerek ve üst kategoriye
alınarak ve geri kalan kategoriler, Uygulamak, Analiz Etmek ve Değerlendirmek şeklinde fiil
formlarına değiştirilerek orijinal Taksonomi’nin altı kategorisine benzemektedir. Bunlar
hiyerarşik bir yapıda düzenlendi, ancak orijinal Taksonomi’de olduğu gibi katı bir şekilde
Bilgi ve Bilişsel Süreç boyutları birlikte, Taksonomi Tablosu diye gayet faydalı bir tablo
oluşturur. Hedeflerin, faaliyetlerin ve değerlendirmelerin sınıflandırılması için Tablo’nun
kullanımı, belirli bir ders ya da ünitenin açık, özlü ve görsel sunumunu sağlar. Taksonomi
Tablosu’ndaki girişler tamamlandığında ilgili vurguyu, müfredat uyumunu ve kaçırılan
eğitim fırsatlarını incelemek için kullanılabilir. Öğretmenler bu incelemeye dayanarak
öğretimin verimini ve müfredatın planlanmasını nerede ve nasıl geliştireceklerine karar
verebilir.
10 Anderson,. v.dğr. A taxonomy for learning, teaching, and assessing: A revision of Bloom’s Taxonomy of Educational
Objectives, 8-13. Bölümler.
Rumeli İslâm Araştırmaları Dergisi, Yıl | Year: 4 – Sayı |Issue: 7 – 2021 Nisan |2021 April
Bloom Taksonomisinin Gözden Geçirilmesi: Genel Bir Değerlendirme| David R. KRATHWOHL
Kaynakça | References
Anderson, L.W. (Ed.), Krathwohl, D.R. (Ed.), Airasian, P.W., Cruikshank, K.A., Mayer, R.E.,
Pintrich, P.R., Raths, J., & Wittrock, M.C. A taxonomy for learning, teaching, and assessing:
A revision of Bloom’s Taxonomy of Educational Objectives (Complete edition). New York:
Longman, 2001.
Bloom, B.S. (Ed.), Engelhart, M.D., Furst, E.J., Hill, W.H., & Krathwohl, D.R. Taxonomy of
educational objectives: The classification of educational goals. Handbook 1: Cognitive domain.
New York: David McKay, 1956.
Dave, R.H. Psychomotor levels. In R.J. Armstrong (Ed.), Developing and writing educational
objectives (pp. 33-34). Tucson AZ: Educational Innovators Press, 1970.
Harrow, A.J. A taxonomy of the psychomotor domain: A guide for developing behavioral objectives.
New York: David McKay, 1972.
Krathwohl, D.R., Bloom, B.S., & Masia, B.B. Taxonomy of educational objectives: The classification
of educational goals. Handbook II: The affective domain. New York: David McKay, 1964.
Simpson, B.J. The classification of educational objectives: Psychomotor domain. Illinois Journal
of Home Economics, 10(4), :110-144.
State of Minnesota. . State educational standards coupled to lesson plans and resources:
Language Arts, High standards : Grade 12: Writing-Unit: Description, Academic.